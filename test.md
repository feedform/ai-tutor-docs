Begin les 1

Algemeen
Deel: 1, Les: 1, Lestitel: Jezelf voorstellen

Pagina's
Van pagina 10 t.e.m. pagina 14

Dit moeten de leerlingen kunnen:
- Je leert je klasgenoten kennen.
- Je leert jezelf voorstellen.
- Je leert de OVUR-strategie.
- Je schrijft een tekstje over jezelf.

Dit moeten de leerlingen niet kunnen:
- uitleggen wat OVUR is.

De theorie
1. OVUR op p. 12
Als je een opdracht (luisteren, lezen, spreken en schrijven) goed wilt aanpakken, volg je best deze vier stappen:
– oriënteren = Wat moet je doen?
– voorbereiden = Hoe pak je dat aan?
– uitvoeren = Je voert de opdracht uit.
– reflecteren = Je denkt na over je aanpak en het resultaat.

Neem van deze vier woorden de eerste letter en je krijgt het letterwoord OVUR.
 
Dit zijn de oefeningen uit het werkboek die de leerlingen in de klas gemaakt hebben met de oplossingen:
p. 10-11

Opdracht 1: Vul de enquête in.

De enquête bestaat uit heel wat vragen:

1 Waar zou je willen wonen? in België of in een ander land
2 Wat vertel je als je het nieuwe kapsel van je beste vriend(in) mooi vindt? de waarheid of een leugentje om bestwil
3 Wat drink je na het lopen van een coopertest? water of frisdrank
4 Wat neem je uit de bibliotheek mee naar huis?    een  strip  of  een  boek
5 Wat doe je op woensdagnamiddag?    sporten  of  in de zetel hangen
6 Hoe pak jij de installatie van je nieuwe smartphone aan? eerst de gebruiksaanwijzing lezen of   uitproberen tot het werk
7 Wat doe je het liefst in de paasvakantie?    op reis gaan    thuisblijven
8 Wat verkies je voor het weekend?    vroeg  opstaan    laat  opblijven
9 Wat wil je doen in de kerstvakantie als het sneeuwt?    gamen   of buiten  spelen
10 Waar ga je nieuwe kleren kopen?    in de winkel  of  online
11 Hoe los je het op als je computer blokkeert?    alleen  proberen  of  hulp  vragen
12 Wat kies je als je op zaterdag niets te doen hebt?    boeken  lezen  of  films  bekijken
13 Met wie vier je het liefst een verjaardagsfeestje?    met  familie  of  met  vrienden
14 Wat zeg je als je je kamer moet opruimen?    ‘Oké, ik begin er direct aan.’  of  ‘Dat doe ik straks wel.’
15 Wat vind je het minst erg?    huistaken  maken  of  studeren voor toetsen
16 Wat doe je als je ongeduldig voor een rood verkeerslicht staat?    wachten tot het groen is   of toch  oversteken
17 Waarvoor studeer je?    om net de helft te halen  of  om 10/10 te halen
18 Wat krijg je het liefst voor jouw verjaardag?    een  cadeau  of  geld
19 Wat kies je om samen met je vrienden te eten?    fastfood  of  een gezonde maaltijd
20 Welke soort sport verkies je?    individuele  sport  of  groepssport

p.12

Opdracht 2: Leer je klasgenoten kennen.
2a Stel je keuzes voor en luister naar die van je klasgenoten.
2b Kies minstens één klasgenoot die een andere keuze maakte en noteer de initialen bij het antwoord.
2c Informeer naar de reden voor die andere keuze.

p.13
Hier staat een schrijfopdracht.

Opdracht 3: Schrijf een tekstje over jezelf. Volg de zes stappen. Kijk naar het voorbeeld van Emma.
Stap a: Selecteer vier keuzes uit de enquête waarover je graag meer zou vertellen.
Voorbeeld Emma: Keuze 10, 12, 8, 19

Stap b: Noteer kort waarom je deze keuzes maakte. Vertel telkens iets over jezelf.
Voorbeeld Emma:
Keuze 10 Shoppen is geweldig, maar écht niet met mijn mama! Wel op Zalando.
Keuze 12 Elke maand ga ik naar de bib voor een of twee boeken. Mijn favoriete serie is De Grijze Jager.
Keuze 8 Ik haat opstaan. Laat opblijven is leuker, want ik kijk graag tv of lees in mijn bed.
Keuze 19 Met mijn vrienden duik ik het liefst binnen in de Quick. Ik ben een enorme fan van de Giant.
 
Stap c: Verantwoord* je keuzes in een tekstje. Begin met Mijn naam is ... Werk op een apart blad.

Een tip bij deze stap:
– Begin niet  elke zin met ‘ik ’.
– Elke zin begint met een hoofdletter en eindigt met een gepast leesteken.
– Sta stil bij de schrijfwijze van de woorden.
– Maak je zinnen niet te lang.

Voorbeeld Emma:
Mijn naam is Emma De Roo.Ik ben gek op shoppen, maar ik haat het om te gaan winkelen met mijn mama. Daarom bestel ik al mijn kleren online via www.zalando.be.  Elke maand kies ik een of twee boeken in de bibliotheek. Mijn favoriete serie is De Grijze Jager. Daarvan heb ik alle boeken twee keer gelezen. Hopelijk maken ze er ooit een film over! Opstaan vind ik echt verschrikkelijk. Ik blijf liever laat op. ’s Avonds kijk ik graag tv of lees ik in mijn bed. Het duurt soms tot 22 uur vooraleer mijn nachtlampje uitgaat. Als ik mag kiezen waar we gaan eten, dan kies ik voor Quick. Die heerlijke Giantburger doet me nu al watertanden. Maar ik hou ook wel van gezonde maaltijden, hoor! Mijn mama maakt lekkere slaatjes.

Stap d: Herlees je kladversie en verbeter je zinnen tot je tevreden bent. Maak met kleuren, foto’s of tekeningen je tekst aantrekkelijker.

p. 14
Stap e: Maak je definitieve versie.

Stap f: Is je tekst klaar? Gebruik de checklist om je tekst te controleren.

Checklist:
1 Elke zin begint met een hoofdletter.
2 Het eerste woord van de zinnen varieert (bv. niet altijd beginnen  met ‘ik’).
3 Mijn vier keuzes uit stap 1 komen aan bod.
4 Ik heb gelet op de schrijfwijze van de woorden.
5 De zinnen zijn niet te lang.
6 De tekst ziet er verzorgd uit.
 
Achter elke check staat JA of NEE. De leerlingen moeten aanvullen of de check in orde is of niet.

Dan volgen nog drie vragen over het verloop van hun schrijfopdracht:
- Wat ging goed?
- Wat ging minder goed?
- Mijn werkpunten bij een volgende schijrfopdracht zijn ...:

Stap g: Stop je schrijffiche in je portfolio.

Einde les 1

Begin les 2
## Algemeen
Deel: 1
Les: 2
Lestitel: Communicatie onderzoeken

## Pagina's
Van pagina tot pagina: 15 - 20

## Dit moeten de leerlingen kunnen:
- Je leert de onderdelen van het communicatiemodel.
- Je leert communicatieve situaties onderzoeken.
- Je kunt het communicatiemodel invullen voor een communicatieve situatie.
- Je kunt uitleggen waar er sprake is van ruis in een communicatieve situatie.
- Je kunt uitleggen wanneer de communicatie geslaagd is.

## Dit moeten de leerlingen kennen:
- de onderdelen van het communicatiemodel.

## Dit moeten leerlingen niet kunnen:
- uitleggen wat ruis is.
- uitleggen wat communicatie is.

## De theorie
1) Communicatiemodel op p. 16
Communicatie is het overbrengen of uitwisselen van informatie. Spreken met elkaar, iets naar iemand schrijven, een bericht sturen, whatsappen, e-mailen, een gebaar maken, iemand begroeten, een pictogram plaatsen ... zijn allemaal voorbeelden van communicatie.De zender (schrijver, tekenaar, spreker ...) heeft altijd een doel (iets meedelen, iets vragen ...) voor ogen. Om dat doel te bereiken, kiest hij een kanaal (e-mail, gesprek, sms, brief ...). De boodschap verstuurt hij naar de ontvanger (lezer, kijker, luisteraar ...). Als het effect overeen-komt met het doel, dan is de communicatie geslaagd.Met het communicatiemodel kun je elke vorm van communicatie onderzoeken of voorbereiden.

Voorbeeld: Aan de schoolpoort regelt een agente het verkeer. Leerlingen wachten aan het zebra-pad. De agente steekt haar hand omhoog.

Zender: agente, Boodschap: Alle weggebruikers moeten stoppen., Ontvanger: weggebruikers
Doel: Leerlingen veilig laten oversteken., Kanaal: lichaamstaal, Effect: De weggebruikers stoppen.

2) Boodschap op p. 17
De boodschap is niet altijd wat er letterlijk gezegd wordt, want soms zit er ook beteke-nis achter de woorden, de lichaamstaal, het stemgebruik ... Soms bedoelt de zender iets anders dan wat zijn letterlijke woorden weergeven.
Voorbeeld: Je ziet je hond Max doodgraag, maar je noemt hem altijd liefkozend ‘rotbeest’.

3) Ruis op p. 18
Soms loopt er iets fout met de communicatie, waardoor de boodschap niet of verkeerd aankomt bij de ontvanger. Dat heet ruis of storing.



## Dit zijn de oefeningen uit het werkboek die de leerlingen in de klas gemaakt hebben met de oplossingen:

p.15 

Opdracht 1: Noteer hoe vaak je hiermee communiceert. (afbeelding van smartphone, walkietalkie, brief, laptop) Kies uit: meerdere keren per dag, dagelijks, wekelijks, maandelijks, jaarlijks, nooit.

Opdracht 2: Lees de e-mail. Vul het communicatiemodel aan voor de eerst verstuurde e-mail.
E-mail: 
  di 20/06 20:03
  Myrthe Jacobs <myrthe.jacobs@telenet.be>
  Annelien Wagemans X
  RE: Knuffel vergeten
  Hey Annelien
  Ja, we hebben de knuffel gevonden.
  Ik zal hem morgen meenemen naar school.
  Tot dan!
  Myrthe
  Van: Annelien Wagemans [mailto: annelien.wagemans@gmail.com]
  Verzonden: maandag 19 juni 17:21
  Aan: Myrthe Jacobs <myrthe.jacobs@telenet.be>
  Onderwerp: Knuffel vergeten
  Dag Myrthe
  Mijn broertje is daarstraks komen spelen op het verjaardagsfeestje van jouw zusje.
  Hebben jullie misschien een knuffel gevonden? Het is een wit schaapje.
  We denken dat hij die bij jullie vergeten is.
  Groetjes
  Annelien

p. 16
Communicatiemodel: 
Zender: Annelien
Doel: Ze wil een verloren knuffel terugvinden.
Boodschap: Hebben jullie een knuffel gevonden?
Kanaal: een e-mail
Ontvanger: Myrthe
Effect: Ze hebben de knuffel gezocht.



boodschap Alle weggebruikers moeten stoppen.
Zender agente 
ontvanger weggebruikers
doel Leerlingen veilig laten oversteken.
kanaal lichaamstaal 
effect De weggebruikers stoppen.

Opdracht 3: Lees de situatie.
Tijdens het ontbijt heeft Jonas zin in choco. Maar de pot staat niet op tafel. Hij vraagt: ‘Is er nog choco, mama?’ Zijn mama staat recht om de pot te halen.

a Vul het communicatiemodel aan.
Zender: Jonas
Boodschap: Is er nog choco?
Doel: Hij wil choco op tafel krijgen.
Kanaal: Een gesprek, de stem van Jonas
Ontvanger: mama
Effect: Mama zet de pot op tafel. 

p. 17

b Jonas vraagt: 'Is er nog choco, mama?'
– Wat is een ‘normaal’ kort antwoord op een dergelijke vraag? nee
– Is de communicatie geslaagd als mama dat antwoordt? 
– Waarom stelt Jonas die vraag als hij niet echt dat antwoord wil? 
Die vraag is als het ware een verzoek, een licht bevel.
– Geef nog enkele voorbeelden van dergelijke ‘verzoeken’.
– Wat zou Jonas nog kunnen zeggen om de chocopot op tafel te krijgen?

c Is de communicatie geslaagd?Ja, want het effect komt overeen met het doel.

opdracht 4: Meneer Martens, de leraar wiskunde, is niet altijd even vrolijk. Wat bedoelt hij in deze situaties?
a Jordy wiebelt op twee poten van zijn stoel. Meneer Martens vraagt: ‘Jordy, hoeveel poten heeft een stoel?’
Jordy moet op vier stoelpoten zitten.
b Wat later informeert Jordy: ‘Meneer, wanneer kijken we eens een film?’ Meneer Martens antwoordt: ‘Als Pasen en Pinksteren op één dag vallen.’ We zullen nooit een film kijken.
c Lisa tokkelt in de les op haar smartphone. Ze krijgt dit te horen: ‘Wat ben jij toch een harde werker!’ Leg die smartphone weg en begin te werken.
d Tijdens het uitdelen van de toetsen zegt meneer Martens: ‘Jordy, jij hebt je boeken weer niet vastgehad, hé?’ Jordy heeft een slecht resultaat. 

p. 18
Theorie over Ruis
Soms loopt er iets fout met de communicatie, waardoor de boodschap niet of verkeerd aankomt bij de ontvanger. Dat heet ruis of storing.

Opdracht 6: Lees de situaties en kruis aan waar er sprake is van ruis.

1) Tijdens de treinrit wil de  conducteur je vervoersbewijs controleren. Hij zegt: ‘Goeiemorgen, vervoers-bewijzen alstublieft.’ Maar jij reageert niet. = Er is ruis bij de ontvanger.
2) Je zit in de auto en je moeder belt. Als de wagen een tunnel inrijdt, valt de verbinding weg. = Er is ruis bij het kanaal.
3) Een Antwerpenaar ziet een mooie puppy in een Limburgse dierenwin-kel. Als hij binnenkomt, kijkt de uit-baatster hem vol verwachting aan. ‘Tis veur nen ongd!’ zegt de man.De vrouw antwoordt: ‘Kunt u dat nog eens herhalen?’ = Er is ruis bij de zender en/of de boodschap


## Dit zijn oefenvragen ter voorbereiding van de toets:
1) Lees de situatie en beantwoord de vragen. 
Situatie 1:
Anna is van plan om een verrassingsfeest te organiseren voor haar beste vriendin Lisa, die binnenkort jarig is. Ze stuurt een berichtje naar Lisa's moeder: "Hallo, ik zou graag wat advies willen over het organiseren van een verrassingsfeest voor Lisa. Zou je me alsjeblieft kunnen helpen?"

a. Vul het communicatiemodel aan.

Situatie 2:
Thomas ontvangt een e-mail van zijn docent waarin staat: "Beste studenten, vanwege onvoorziene omstandigheden wordt de deadline voor het inleveren van de opdracht met één week verlengd. Het nieuwe inlevermoment is volgende week donderdag om 12.00 uur."

1a. Vul het communicatiemodel aan.

1b. Leg uit wanneer deze communicatie succesvol is, onder verwijzing naar elementen uit het communicatiemodel.

2) Stel dat je een belangrijk document moet bezorgen bij een vriend die aan de andere kant van de stad woont. Welk kanaal zou je het beste kunnen gebruiken om te communiceren over de bezorging van het document? Leg uit waarom.

3) Je hebt een afspraak gemaakt om samen met een groep vrienden naar de bioscoop te gaan, maar je ontdekt dat de film die jullie wilden zien is uitverkocht. Welk ander kanaal zou je kunnen gebruiken om je vrienden te laten weten dat het plan is veranderd? Leg uit waarom dit kanaal geschikt is.

4) Geef een voorbeeld van een situatie waarbij non-verbale communicatie een belangrijke rol speelt. Leg uit waarom non-verbale signalen in deze situatie cruciaal zijn voor het begrijpen van de boodschap.

5) Je ontvangt een sms van een vriend die zegt: "Ik ben onderweg." Wat kan de werkelijke betekenis van deze boodschap zijn, afgezien van het letterlijke bericht? Geef een mogelijke interpretatie en leg uit waarom dit past bij de context van de situatie.

## Studeertips bij deze les:
De leerlingen moeten communicatieve situaties onderzoeken door het communicatiemodel te gebruiken. Belangrijk is dat je nadenkt over een communicatieve situatie en dan nadenkt: wie is de zender, wat is zijn doel? Wat is de boodschap? Wie is de ontvanger? Wat is het kanaal? Wat is het effect? Wanneer is de communicatie geslaagd?
Zorg ook dat je weet wat ruis is.

Einde les 2

Begin les 3

Algemeen
Deel: 1, Les: 3, Lestitel: De bedoeling van de zender achterhalen

Pagina's
Van pagina 21 t.e.m. pagina 23

Deze voorkennis hebben ze al:
- In les 2 zagen ze al het communicatiemodel en onderzochten ze al communicatieve situaties. Dat gebeurt in deze les ook, maar dan met een kijkfragment.

Dit moeten de leerlingen kunnen:
- Je leert waarom zenders communiceren.
- Je leert de bedoeling van de zender herkennen.
- Je onderzoekt communicatieve situaties.
- Je leert het verschil tussen hoofd- en nevendoel.

Dit moeten de leerlingen niet kunnen:
- Alle verschillende bedoelingen van een zender kunnen opsommen.

De theorie

1. Doel van de zender op pagina 22:
Een zender heeft altijd een doel. Met zijn boodschap wil hij iets bereiken. De zender wil ...:
– de ontvanger informeren. Hij geeft informatie, legt uit hoe iets zit. Bijvoorbeeld: Met een Facebookbericht laat Yassin weten dat hij verhuisd is.
– de gedachten, de mening of de ideeën van de ontvanger beïnvloeden. Bijvoorbeeld: Met luide stem prijst de marktkramer zijn verse aardbeien aan.
– zijn mening of standpunt geven aan de ontvanger. Bijvoorbeeld: Olivia vond het concert maar niks. Nour maakte haar duidelijk dat het concert door de lichtshow toch wel de moeite waard was.
– instructies geven. Bijvoorbeeld: Oma legt uit hoe ik een cake moet bakken.
– een verhaal vertellen. Bijvoorbeeld: Tijdens het kampvuur las Matteo een griezelverhaal voor.

2. Hoofddoel en nevendoel op pagina 23:
Terwijl hij zijn hoofddoel probeert te bereiken, werkt de zender meestal ook aan nevendoelen.
Bijvoorbeeld: Met zijn reportage over de verdwijnende koraalriffen wil de cineast de kijkers vooral beïnvloeden in hun gedachten en aantonen dat de toestand zorgwekkend is. De makers tonen ook hoe koraal eruitziet, leggen uit wat koraal precies is en waar de riffen zich bevinden (informeren).
Dit zijn de oefeningen uit het werkboek die de leerlingen in de klas gemaakt hebben met de antwoorden die de leerlingen in het werkboek genoteerd hebben in de klas:

p. 21

Opdracht 1: Bekijk de fragmenten.

Fragment 1
a Waarover gaat het fragment? (Wat heb je gezien?)
Antwoord: Danny kreeg de prijs van beste kampkok.
b Wie heeft dit fragment gemaakt? (Wie is de zender?) Antwoord: de nieuwsploeg van VTM
c Wat is de bedoeling van de zender? Antwoord: de ontvangers informeren
d Tot welk doelpubliek richt de zender zich? Antwoord: jongeren en volwassenen die een nieuwsuitzending volgen
e Waarom zou iemand naar dit programma kijken?
f In het fragment wordt Danny op drie verschillende plaatsen gefilmd. Som deze plekken op.
Antwoord: in de keuken - in de eetzaal of de refter - op het speelterrein

Dit is de transcriptie van fragment 1:

-Eigenlijk hoeft hij vandaag eens niet te koken, maar omdat hij het niet kan laten, maakt kok Danny Maes toch het dessert en de drankjes voor vanavond. En als de beste kampkok van het land een cocktail maakt, dan moet dat wel iets speciaals zijn.•Dit is een cocktail van fruitsap, limoensap, suikerwater en een espuma van witte chocolade.De espuma is gemaakt met melk en witte chocolade.-Danny gaat al tien jaar mee als kok op kamp met Chiro Wiese en zijn kookkunsten worden gesmaakt. Daarom schreven de chiroleden hem in voor de verkiezing van beste kampkok van jeugdwerkorganisatie Mediaraven.•Op kamp eten ze liever dan thuis. Er zijn veel kinderen die naar mij komen en zeggen 'Oh dat is hier toch zo goed.'Gisteren was er iemand en die kwam zeggen 'Mijne papadie gaat kooklessen volgen, maardiekan niet zo goed koken als gij.'-Hij haalde het van veertig andere koks na stemrondes en een spannende finale met kookopdrachten en dat is meer dan terecht vinden ze hier.oLekker!oMogen wij dat gans opeten?•Je mag dat gans opeten van mij. Het mag allemaal voor u zijn.oIk vind dat hij heel lekker kan koken.-Wat maakt hij dan zoal dat jij zo lekker vindt?oFrietjes met balletjesoLasagne bijvoorbeeld en frietjesenzo, ja eigenlijk alles wat hij maakt.-En hoe komt het dat het zo lekker is?oIk weet het niet, misschien heeft hij geheime recepten ofzo, ik weet het niet.-En natuurlijk zijn de kinderen ook blij met de prijs voor de beste kampkok: een barbecue voor heel het kamp.

einde transcriptie

Fragment 2
a            Waarover gaat het fragment? (Wat heb je gezien?)
Antwoord: monitoren in actie met woorden en zinnen
b            Wie heeft dit fragment gemaakt? (Wie is de zender?)
Antwoord: Wakasa, een vereniging die vakanties organiseert
c             Wat is de bedoeling van de zender?
Antwoord: jongeren aansporen om monitor te worden
d            Tot welk doelpubliek richt de zender zich?
Antwoord: jongeren
e             Waarom zou iemand naar dit filmpje kijken?
Antwoord: om geïnformeerd te worden
f              Wat is de functie van humor in het filmpje?
Antwoord: Door humor in het filmpje te verwerken probeert de zender de ontvanger sneller te overtuigen om monitor te worden. Monitor zijn is een fijne belevenis.

Dit is de transcriptie van fragment 2:

Hee, jij?!
Durf jij je te smijten?
Wacht! Nu even serieus …
Ja jongens, draaiboek. Wij gaan er eens een beetje doorbladeren. We beginnen op pagina 27, daar zien we cowboys en indianen.
Wakasa zoekt jou!
Is veiligheid jouw ding?
Is vriendschap belangrijk voor je?
Is geen thema te wild voor je?
Ben je creatief?
En zoek je een leuke stageplaats?
Smijt je!
Word monitor bij Wakasa!
www.wakasa.be
Smijt jezelf en word monitor!
De kokkin van kookkamp, Indiaan Hawdoe, Andree de Gorilla, Barry Konijn, de veiligheidsmummie, zwemvestman, Nele, Liene, Ruben, Filip, de stagiairs, Sam de baas

einde transcriptie

Fragment 3
a            Waarover gaat het fragment? (Wat heb je gezien?)
Antwoord: het boeken van een Kazouvakantie
b            Wie heeft dit fragment gemaakt? (Wie is de zender?)
Antwoord: Kazou
c             Wat is de bedoeling van de zender?
Antwoord: instructies geven
d            Tot welk doelpubliek richt de zender zich?
Antwoord: kinderen, jongeren en hun ouders die een Kazouvakantie willen boeken
e             Waarom zou iemand naar dit filmpje kijken?
Antwoord: om te weten hoe een vakantieboeking juist verloopt

Dit is de transcriptie van fragment 3:

In het volgende filmpje leggen we uit hoe je een Kazouvakantie kan boeken met een ‘Mijn Kazouprofiel’.
Yes, het is weer zover! De Kazoukrant valt in de bus. Snel naar de brievenbus en plof daarna maar in de zetel. Neem de krant op je gemak goed door. Overleg met je ouders en maak je keuze. Overleg ook met je vrienden waar jullie samen naartoe willen. Eens je besloten hebt welke vakanties je wil, dan kan je van start gaan.
Surf naar www.kazou.be.
Maak eerst je ‘Mijn Kazouprofiel’ aan.
Klik rechtsboven op ‘Mijn Kazou’.
Vul alle gevraagde gegevens correct in.
Controleer wanneer je gekozen vakantie boekbaar wordt. Dit kan via boekagenda, vakantieoverzicht of vakantiepagina.
Omwille van grote drukte tijdens de boekingen werken we met een wachtrijsysteem.
Tien minuten voor de boeking start, gaan we even offline. Met de boekingsstart krijgt iedereen die dan op onze website is willekeurig een nummer in de wachtrij. Kom je later dan de boekingsstart online dan krijg je een nummer achter in de wachtrij.
Log in op je ‘Mijn Kazouprofiel’.
Klik op ‘Boek nu’ ter bevestiging.
Yes, het is gelukt!
Na het boeken ontvang je een bevestigingsmail.

einde transcriptie

De makers van dit fragment willen vooral ...
a een verhaal vertellen = antwoord: geen van de drie fragmenten
b de kijkers beïnvloeden = antwoord: fragment 2
c hun mening of standpunt geven aan de kijkers. = antwoord: geen van de drie fragmenten
d de kijkers informatie geven. = antwoord: fragment 1
e de kijkers uitleggen hoe je iets moet doen. = antwoord: fragment 3

p. 22-23

Opdracht 2: Bekijk het programmaoverzicht. Noteer naast elk programma het belangrijkste doel van de programmamakers.

a De dagschotel - Antwoord: De programmamakers willen vertellen hoe ze iets moeten bereiden.
b De rechtbank - Antwoord: De programmamakers willen het reilen en zeilen van de rechtbank tonen.
c Slotshow Iedereen Tegen Kanker - Antwoord: De programmamakers willen mensen motiveren om geld te doneren.
d 4EVER - Antwoord: De programmamakers willen een verhaal vertellen.
e Zelf een voetbaltafel maken - Antwoord: De programmamakers willen instructies geven om een voetbaltafel te maken.
f STIP IT! - Antwoord: De programmamakers willen de kijkers beïnvloeden om niet te pesten.

p. 23

Opdracht 3: Beantwoord de vragen nadat je het beeldfragment bekeken hebt.

a  Wat wordt er verteld in het beeldfragment?  
b  Van wie is de informatie afkomstig?
c  Wat is de belangrijkste bedoeling van de maker van dit fragment?Antwoord: Hij wil de kijker informeren over wat er kan gebeuren als je je onlineprofiel onvoldoende afschermt.
d  Hoe wordt de boodschap in beeld gebracht?
e  Welke doelen hadden de programmamakers nog voor ogen?

Antwoord: een verhaal vertellen

Dit is transcriptie van het beeldfragment van opdracht 3:

-             Hey! Een paar weken geleden kwam Vincent in contact op de chat met een jongen die ook uit Congo komt.

Chatberichten op het scherm:

               Sacha001: Yow Vincent! Ik zie dat je ook uit Congo komt?

               Vincent: Euh … ja, ma wie ben jij?

               Sacha001: Ik ben Congolees, net als jij.

               Vincent: Hoe oud ben je?

               Sacha001: Ik ben 24. Jij 16 he?

               Vincent: Ja, bijna 17  Hoe weet je dat?

               Sacha001: Door je profiel. Ge hebt chille foto’s.

-             Die jongen bleek ook bevriend te zijn met Mama Lema, de vrouw die voor Vincent zorgde in het weeshuis toen hij nog een baby was.

               SMS - Sacha: Mama Lema werkte in het weeshuis waar ik ben opgegroeid.

•             Huh, wa? Hij is blijkbaar in hetzelfde weeshuis opgegroeid als ik. Dat kan zijn dat ik die als baby nog gezien heb.

               SMS- Vincent: OMG! Ongelooflijk!!!

o            Ja, dat weet ik niet. Hij is een paar jaar ouder dan u, waarschijnlijk was hij al weg toen jij geboren werd. Maar dan nog, is het echt wel zot.

•             Ik wil daar nu zeker wel mee afspreken hoor.

-             Heb je hem al eens gezien in het echt?

•             Nee, dat is het nu juist.

o            Pas daar toch maar mee op en zeker niet alleen mee afspreken.

               SMS – Vincent: Zin om eens af te spreken?

-             Nee! Weet je nog hoe goed het was dat wij erbij waren toen Wout afsprak met zijn internetliefje?

o            Ja, ik wil echt niet weten wat er gebeurd was als jullie er niet bij waren.

-             Omdat we het toch niet helemaal vertrouwden, zijn we bij Vincent gebleven toen hij afsprak met Sacha.

•             Hey Sacha! Euh … ja …

o            Ik ben Wout.

-             En ik ben …

             Jij bent Amber!

-             Ja … hoe weet je dat?

             Van op de foto’s. Vincent heeft u ook al een paar keer getagd.

•             Ja … euh … Amai, da’s wel zot dat jij hier nu ineens staat. Ja, want we hebben zoveel gemeen en het is ook zo’n toeval dat jij hier ook in België bent, dat jij Mama Lema ook kent en in hetzelfde weeshuis bent opgegroeid, dat is …

             Ongelooflijk hé? Weet je hoe dat komt?

•             Dat is toch gewoon keiveel toeval?

             Dat is geen toeval, Vincent.

•             Maar jawel toch, dat kan toch niet anders?

             Nee, dat is helemaal geen toeval. Ik ben uw broer, Vincent.

-             We waren echt allemaal onder de indruk en Sacha’s verhaal leek echt te kloppen.

             Dat hadden we niet verwacht, om hier met de broer van Vincent in de living te zitten.

             Ik heb altijd geweten dat ik een broer had. Tijdens de oorlogen zijn we met onze moeder gevlucht, Vincent was nog een baby. Mama heeft ons achtergelaten in het weeshuis.

             Dan is het toch wel toevallig dat jullie elkaar teruggevonden hebben. Ongelooflijk!

•             Dankzij het internet.

o            Ja! Als ik Vincents verhaal las op het internet, hij was aan het vertellen over Congo, het weeshuis, mama Lema enzo, toen dacht ik dat dat wel mijn broer moest zijn. Anders had ik hem nooit gevonden.

•             Ik had dat verhaal online gezet, omdat ik dat wilde delen met mijn vrienden, ik wilde dat even kwijt.

-             Maar omdat Vincent zijn hele verhaal online had gezet, wist Sacha ook alles over hem en kon hij ons overtuigen. Maar als snel bleek dit niet te kloppen en bleek hij enkel uit te zijn op Vincents geld.

             Zeg Vincent, sinds wanneer ben jij zo naïef geworden? Sinds jij met die Sacha omgaat, draait het alleen nog maar om geldzaken! Eerst voor die gsm, dan om dat kind te helpen, nu dit weer …

             Ja, dat is waar.

             En hoe ga je dit nu oplossen?

•             Ik weet niet … Lela vond dat ik dat tegen jullie moest zeggen.

             Ah Lela vond? Dus had Lela geen verantwoordelijkheidszin gehad, dan hadden we het nog altijd niet geweten?

             Danny, rustig! Zo gaat dat niet euh …

             Dat zijn wel serieuze zaken he! Dat is wel afpersing!

             Ja, ik weet het!

             Weet je nu ondertussen al waar die Sacha woont?

•             Ja, ik heb het opgeschreven.

             Dan gaan we er naartoe. Ik wil die Sacha recht in zijn ogen kijken en dat hij dan maar eens vertelt wat er met dat geld gebeurd is.

-             Vincents papa vertrouwde het niet meer en samen met Vincent ging hij naar Brussel om Sacha eens goed aan de tand te voelen.

             Ik had gewoon dringend geld nodig. Ik heb een ongeluk gehad met de auto van een vriend. Ik moet die nu terugbetalen en ik heb het geld niet. Dan heb ik contact gezocht met Vince op internet, omdat ik dacht dat die ook van Congo was.

-             Dus wacht, jij bent mijn broer niet?

             Vincent …

             Nee …

•             Ik snap niet dat jij zo van mensen kunt profiteren! Ik vertrouwde u, mijn familie vertrouwde u, mijn vrienden vertrouwden u! Echt waar, dat je mensen zoiets kunt aandoen! Van mij mag je echt wegrotten, ik wil u niet meer zien!

             Vincent, wacht even!

-             Vincent was er echt kapot van.

•             Ik snap niet dat je zo kan liegen tegen mensen. Ik had ook zo graag een broer gehad, gewoon om te weten dat ik ergens nog familie heb, dat ik niet alleen ben. Was het maar waar.

             Je bent toch niet alleen. Je hebt ons toch nog. Je hebt uw vrienden.

-             Sacha had dus echt misbruik gemaakt van Vincents goedheid.

             Vincent, ik wil er nu ook niet te lang over natrappen, maar ik hoop dat je uw lesje geleerd hebt. Ik vind dat je wel een beetje naïef bent geweest, met dat verhaal met die broer. Als er iemand op het internet zo ineens contact zoekt, allee, dan weet je toch dat dat niet helemaal juist zit.

-             Pas dus op met te veel persoonlijke informatie op het internet te plaatsen. Niet iedereen heeft goede bedoelingen en ze kunnen dus deze informatie misbruiken.

 
Einde les 3

Begin les 4

Algemeen
Deel: 1, Les: 4, Lestitel: Met gevarieerde onderwerpen betere teksten schrijven

Pagina's
Van pagina 24 t.e.m 30

Deze voorkennis hebben ze al:
- Uit de lagere school kennen de leerlingen normaal gezien al wat een onderwerp van de zin is. Ze weten ook wat werkwoorden zijn.
- Het symbool voor het zinsdeel onderwerp is de hoofdletter O.

Dit moeten de leerlingen kunnen:
– het onderwerp in een zin vinden.
– dat een onderwerp een woord, een woordgroep of een zin kan zijn.
– betere teksten schrijven door het onderwerp te verplaatsen of aan te passen.

Dit moeten de leerlingen niet kunnen:

-
 
De theorie

1. Onderwerp op pagina 26
Een zin bestaat uit twee hoofddelen: het onderwerp en de zinsdelen die iets over dit onderwerp zeggen.
Het zinsdeel waarover in een zin iets gezegd wordt, noem je het onderwerp (O).
Bijvoorbeeld:
- Kobe houdt erg van katten. Over wie wordt iets gezegd? → Kobe = O
- Een kat is een tam dier.  Waarover wordt iets gezegd? → een kat = O

Een onderwerp kan bestaan uit een woord, een woordgroep of een zin.
- Zij is bang van spinnen. (O = één woord).
- Het dochtertje van de buren is bang van spinnen.  (O = een woordgroep)
- Het meisje dat altijd zingt, is bang van spinnen.  (O = een zin)

2. Onderwerp op pagina 27
Het onderwerp kan in de 1ste, 2de of 3de persoon staan, zowel in het enkelvoud als in het meervoud.
Bijvoorbeeld:
- Ik bak koekjes. → ik = O → ik = 1ste pers. enk.
- Jullie brengen het cadeau mee. → jullie = O → jullie = 2de pers. mv.
 
1ste persoon:
- enkelvoud = ik
- meervoud = wij, we

2de persoon:
- enkelvoud = jij, je, u
- meervoud = jullie
 
3de persoon:
- enkelvoud = hij, zij, het, Domien, Frauke, de hond, het huis, de jongen die danst ...
- meervoud = zij, ze, Domien en Frauke, de honden, de huizen, de jongens die dansen ...

3. Volgorde van de zinsdelen op pagina 29
Als je onderwerpen telkens vooraan staan, klinkt je tekst eentonig. Je kunt andere zinsdelen vooraan plaatsen om je tekst aantrekkelijker te maken. Het eerste zinsdeel krijgt soms de nadruk.

Bijvoorbeeld:
- Wij spelen volgende week een belangrijke wedstrijd op verplaatsing.
- Volgende week spelen we een belangrijke wedstrijd op verplaatsing.
- Een belangrijke wedstrijd spelen we volgende week op verplaatsing.
- Op verplaatsing spelen we volgende week een belangrijke wedstrijd.

Dit zijn de oefeningen uit het werkboek die de leerlingen in de klas gemaakt hebben met de antwoorden die de leerlingen in het werkboek genoteerd hebben in de klas:

p. 24

Opdracht 1: Lees de beweringen.

Oefeningen:
a Is de tekst duidelijk?
b Is de tekst correct?
c Is de tekst aantrekkelijk?
d Wat valt op als je naar de zinsbouw kijkt bij de uitleg van elke bewering?
Antwoord: Het onderwerp is hetzelfde en staat telkens vooraan in de zin.
e Welk effect heeft dit?
Antwoord: Het geheel klinkt eentonig en de tekst lijkt onafgewerkt.
f Wat zou je veranderen aan de tekst?
Antwoord: persoonlijk antwoord van de leerling

p. 25
 
Opdracht 2: Lees de tekst. Over wie of waarover wordt in de zinnen iets gezegd? Noteer het onderwerp en geef aan of het onderwerp uit een woord (W), een woordgroep (WG) of een zin (Z) bestaat.

De tekst:
Titel: Geheimschrift
1 Met misleidende letters ontwerp je snel een geheimschrift.
2 Die code kunnen anderen dan moeilijk ontcijferen.
3 Zo werkt het. Je plaatst na elke letter een andere nietszeggende letter.
4 Een ander gemakkelijk geheimschrift is snel gevonden.
5 Groepjes van elk vier letters vormen de basis.
6 Op het einde vullen misleidende letters de zin aan.
7 Wie het moeilijker wil maken, zet deze woordgroepen ook in omgekeerde volgorde.
Mensen die geen puzzeltalent hebben, worden moedeloos van zo’n geheime boodschap.
8 Wie graag puzzelt, kraakt wel eens een code.
9 Het fijne gevoel als je de code kraakt, zorgt voor een kick bij de codebrekers.

Antwoorden:
1 je W
2 anderen W
3 het W
4 Een ander gemakkelijk geheimschrift WG
5 Groepjes van elk vier letters WG
6 misleidende letters WG
7 Wie het moeilijker wil maken Z
8 Wie graag puzzelt Z
9 Het fijne gevoel als je de code kraakt Z
 
p. 26

Opdracht 3: Lees de tekst. Noteer het onderwerp en geef aan of het onderwerp uit een woord (W), een woordgroep (WG) of een zin (Z) bestaat.

De tekst:
Titel: Zinkgat
1 Heb jij ooit al eens een zinkgat gezien?
2 Zinkgaten zijn grote gaten in de grond die plotsklaps ontstaan.
3 De kraters kunnen klein, maar ook heel groot, diep en breed zijn. Ze kunnen overal ontstaan: onder een huis, op de snelweg, onder een winkel ...
4 In een paar seconden zakt een stuk grond helemaal weg.
5 Alles wat erop staat, valt in een diep gat.
6 Soms kan niets of niemand nog worden gered. Overal ter wereld kunnen de kraters plotseling verschijnen.
7 Op plaatsen waar er veel zout in de bodem zit, is de kans op zinkgaten groter.
8 Water kan de zoutlaag immers oplossen.
9 Langzaamaan ontstaat dan een groot gat onder de aard­korst. Het allergrootste zinkgat is 662 m diep.
10 Wie het wil bekijken, moet naar China trekken.
 
Antwoorden:
1 jij W
2 Zinkgaten W
3 De kraters WG
4 een stuk grond WG
5 Alles wat erop staat Z
6 niets of niemand WG
7 de kans op zinkgaten WG
8 Water W
9 een groot gat WG
10 Wie het wil bekijken Z

p. 27

Opdracht 4: Schrijf het onderwerp over. Duid aan of het enkelvoud (enk.) of meervoud (mv.) is. Noteer door welke van deze woorden je het onderwerp kunt vervangen*: ik, jij/je, het, zij/ze, hij, wij en jullie.

Tip bij deze opdracht: Opgelet: dit is een stapelopdracht. Voor deze oefening moet je voor elke zin drie zaken doen.

1 Je zoekt het onderwerp en schrijft het op.
2 Je duidt aan of het onderwerp enkelvoud of meervoud is.
3 Je noteert door welk woord uit de lijst je het onderwerp kunt vervangen.
 

De tekst:
1 Sommige mensen geloven dat het getal 13 ongeluk brengt.
2 Op vrijdag de dertiende blijft mijn tante daarom de hele dag in bed liggen.
3 Wie extreem bang is voor het getal dertien, lijdt aan triskaidekafobie.
4 De vreemde naam is afkomstig van de Griekse woorden voor dertien en angst.
5 Hotels die hier rekening mee houden, hebben geen dertiende verdieping.
6 Mijn ouders en ik slapen liever niet in hotelkamer dertien.
7 Willen jij en je vriendinnen op rij dertien in een vliegtuig zitten?
8 En ben jij bang voor de dertiende les in dit boek?
9 Wie maakt eindelijk eens komaf met dit  bijgeloof?

Antwoorden (Opbouw van de antwoorden: Onderwerp, enk./mv., Vervang onderwerp)
1 Sommige mensen, mv., zij
2 mijn tante, enk., zij
3 Wie extreem bang is voor het getal dertien, enk., hij/zij
4 De vreemde naam, enk., hij
5 Hotels die hier rekening mee houden, mv., ze
6 Mijn ouders en ik, mv., wij
7 jij en je vriendinnen, mv., jullie
8 jij, enk., je
9 Wie, enk., hij

p. 28
 
Opdracht 5: Vervang het onderwerp door een woord.
a Een kameel gebruikt zijn bulten als vetopslagplaats.
b De melk van een nijlpaard is roze.
c De huid van haaien is erg ruw.
d Jachtluipaarden hebben een bijzondere bouw.
e Goudvissen worden wit in het donker.

Bij deze opdracht gebruikte de leerkracht zijn/haar eigen antwoorden.

Opdracht 6: Vervang het onderwerp door een woordgroep van minstens drie woorden.

a Hij leeft in de woestijn.
b Ze zijn ook rozig van kleur.
c Haaienhuid wordt gebruikt als schuurpapier.
d Een jachtluipaard bereikt in drie seconden een topsnelheid.
e Hij wordt dan wit.
Bij deze opdracht gebruikte de leerkracht zijn/haar eigen antwoorden.

Opdracht 7: Vervang het onderwerp door een zin.
a Een kameel gebruikt zijn bulten als vetopslagplaats.
b Nijlpaarden zijn rozig van kleur.
c Haaienhuid is erg ruw.
d Jachtluipaarden kunnen hun poten daardoor heel ver strekken.
e Een goudvis wordt wit.
Bij deze opdracht gebruikte de leerkracht zijn/haar eigen antwoorden.
 
Opdracht 8: Wissel het onderwerp van plaats, zodat het niet steeds vooraan staat.

a Een kameel gebruikt het vet in zijn bulten tijdens lange trektochten.
Antwoord: Tijdens lange trektochten gebruikt een kameel het vet in zijn bulten.
b Nijlpaarden produceren roze melk, omdat het rood pigment de witte melk roze maakt.
Antwoord: Omdat het rood pigment de witte melk roze maakt, produceren nijlpaarden roze melk.
c Haaienhuid werd vroeger gebruikt om mee te schuren.
Antwoord: Vroeger werd haaienhuid gebruikt om mee te schuren.
d Jachtluipaarden kunnen met één stap zes meter afleggen.
Antwoord: Met één stap kunnen jachtluipaarden zes meter afleggen.
e Een goudvis maakt geen pigment aan zonder zonlicht.
Antwoord: Zonder zonlicht maakt een goudvis geen pigment aan.

p. 29

Opdracht 9: Kies een dier uit de tekst van opdracht 1 en herschrijf de alinea tot een aantrekkelijk geheel
Bij deze opdracht gebruikte de leerkracht zijn/haar eigen antwoorden.
Opdracht 10: Gebruik deze zin om te antwoorden op de vragen. Je begint telkens met andere woorden.
De zin: Ayoub speelt zaterdagavond volleybal in de sporthal met zijn vrienden.

a Wanneer speelt Ayoub volleybal?
Antwoord: Zaterdagavond speelt ...
b Wat speelt Ayoub zaterdagavond?
Antwoord: Volleybal speelt ...
c Waar speelt Ayoub volleybal?
Antwoord: In de sporthal speelt ...
d Met wie speelt Ayoub volleybal?
Antwoord: Met zijn vrienden speelt ...

Opdracht 11: In deze tekst staan alle onderwerpen vooraan in de zin. Maak de tekst aantrekkelijker door meer variatie in de zinsbouw te brengen. Noteer de nieuwe tekst.


Tekst: Ik zal onze driedaagse niet snel vergeten. Al mijn vrienden waren mee. We speelden op de eerste avond een huiveringwekkend detectivespel. We zochten tips in het bos rond de kampplaats. We streden om het hardst om de titel. Een oude, akelige man dook plots op van achter een boom. Hij zwaaide al tierend met een honkbalknuppel. We waren vreselijk bang. We holden de benen van onder ons lijf om aan de kampplaats te geraken. Onze leiders lachten om het hardst. Zij hadden zelf voor de boeman gezorgd. En wij waren er weer eens flink ingetrapt ...

Bij deze opdracht gebruikte de leerkracht zijn/haar eigen antwoorden.

p. 30

Dit is een plusopdracht. De leerkracht heeft deze oefening misschien overgeslagen.
Opdracht 12+: Maak dit tekstje aantrekkelijker. Wijzig de volgorde in enkele zinnen.  Verander ook het onderwerp enkele keren.

Tekstje: Myriam stapt uit de trein. Myriam kijkt nerveus rond. Myriam zoekt ongeduldig naar haar tante. Myriam ziet haar tante nergens. Myriam ziet haar opeens op het andere perron. Myriam slaakt een zucht van opluchting.

Bij deze opdracht gebruikte de leerkracht zijn/haar eigen antwoorden.

Dit is een plusopdracht. De leerkracht heeft deze oefening misschien overgeslagen.
Opdracht 13+: Onderstreep het onderwerp in deze vragen.

a Welke lijm moet ik hiervoor gebruiken?
Antwoord: ik

b Wat heeft de kandidaat allemaal gezongen?
Antwoord: de kandidaat

c Wat maakt daar toch zoveel lawaai?
Antwoord: Wat

d Welke artiest staat op nummer één in de hitlijst?
Antwoord: Welke artiest

e Wanneer zou opa nu eigenlijk verjaren?
Antwoord: opa

f Wat heeft die wijkagent allemaal verteld?
Antwoord: die wijkagent

g Wie heeft jou de oorbellen voor jouw verjaardag gegeven?
Antwoord: Wie

h Waarom stoort de formulering van mijn vraag je zo?
Antwoord: de formulering van mijn vraag


Remediëringsopdracht op het zoeken van een onderwerp.

Opdracht: Over wie of waarover wordt in de zinnen iets gezegd? Noteer het onderwerp.
a De eerste verlofdag van het schooljaar is alweer een feit.
Antwoord: De eerste verlofdag van het schooljaar
b Afgelopen vrijdag mochten alle leerlingen van het Klein Seminarie lekker lang uitslapen.
Antwoord: alle leerlingen van het Klein Seminarie
c Sommige geluksvogels profiteerden zelfs van een lang weekend aan zee.
Antwoord: sommige geluksvogels
d Genoten jullie ouders eveneens van een vrije dag?
Antwoord: jullie ouders
e Heel wat leerlingen van onze school komen met de fiets.
Antwoord: heel wat leerlingen van onze school
f Als het regent, durven ze wel eens een beroep doen op de bus.
Antwoord: ze
g De echte sportievelingen smelten niet van een druppeltje regen.
Antwoord: de echte sportievelingen
h Zij pakken zich goed in en trappen gewoon eens zo snel.
Antwoord: zij

Verdiepingsopdrachten of moeilijkere opdrachten:
Opdracht: Noteer het onderwerp.
a Wat heeft daar pootjes gekregen vannacht?
Antwoord: wat
b Death Valley is een verlaten woestijn.            
Antwoord: Death Valley
c Grote stenen die in de woestijn liggen, lijken ’s nachts te verschuiven.         
Antwoord: grote stenen die in de woestijn liggen
d Hoe verplaatsen de stenen zich?
Antwoord: de stenen
e Welke verklaring hebben wetenschappers gevonden voor dit vreemde verschijnsel?
Antwoord: wetenschappers
f Intensief onderzoek heeft geleid tot een antwoord.
Antwoord: intensief onderzoek
g Doordat het ’s nachts in de woestijn ijskoud is, ontstaat een dun laagje ijs.
Antwoord: een dun laagje ijs
h De zware stenen glijden vooruit over het ijs.
Antwoord: de zware stenen
i De volgende ochtend smelt dit ijs weer.
Antwoord: dit ijs
j Het raadsel is opgelost!
Antwoord: Het raadsel

Einde les 4
